<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №7.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>
<body>
    
    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories5.html">НАСТУПНЕ ОПОВІДАННЯ</a></li>
                  <li><a class="menu__item" href="./stories3.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
    <section class="main-stories-content">
        <div class="main-sidebar">
            <a href="./stories5.html" class="episode-link">НАСТУПНЕ ОПОВІДАННЯ</a>
            <a href="./stories3.html" class="episode-link">ПОПЕРЕДНЄ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Добрий чарівник і лісова галявина</p>
                        <p class="annotations">Автор: Аля Кобза</p>
                        <p class="annotations">
                        </p>
                    </div>
                    <img src="./images/stories4.jpg" class="stories-img" alt="">
                </div>
                <div class="stories-text-container">
                    <p class="stories-text">
                    <p class="stories-text">Їхні тіла зливалися воєдино і тонули в траві — губи міцно притискалися одне до одного, роз’єднуючись лиш для того, аби дати можливість вологим язикам на мить зіштовхнутися, викликаючи вибухові хвилі жаданого блаженства. Сонячні промені огортали жіночі тіла, що, мов квіти, розквітали посеред сухої літньої зелені, стікали росою, розпилювалися живильним пилком екстазу. </p><p class="stories-text"> Аніта не пам’ятала як закінчилася чарівна мить кохання і вони, разом з Мар’яною, досхочу належавшись, сховані від усього світу, вирушили дамбою, що колись розділяла могутній потік ріки на дві частини, даючи шлях пішоходам, а зараз слугує проходом через луг, до лісу. Дорога бігла, петляла, звивалася, здавалося, росла з кожним кроком добряче втомлених від кохання й ходьби подорожніх. Сонце сідало за горизонт, а путь не закінчувалася — ліс лиш густішав, чорнів, марнів, тікав від дівчат, мовби ті заподіяли йому яку шкоду. </p><p class="stories-text"> Темрява густіла й густіла, Мар’яна все поривалася додому, тягнучи кохану за рукав стильової лляної сорочини. Аніта ж на те сміялася, одними очиськами дикої кицьки впевнювала «ми жінки, справжні відьми, нема чого боятися, а коли яка нечисть простягне лаписька, тут же обпечеться». Її вело вперед призначення, голос.</p><p class="stories-text"> Так наступила непроглядна темінь, але лише на мить, допоки вагітна Місяць не викотилася повільно на небо, огорнувши себе простирадлом з грайливих зір. Вона дивилася на дві крихітні фігурки подорожніх, мовби глузувала: «Які самовпевнені», але задля цікавості слухняно освітлювала їм шлях. </p><p class="stories-text"> Разом з нею прокинувся особливий, нічний світ. Щось шубовстнуло в озері, ні, радше велетенській калюжі, викликаючи в Мар’яни вереск, сповнений страху й стриманих сліз. Пара змушена була зупинитися, врешті передихнути, аби рушити далі, бо обернутися, піти назад після такого довгого шляху, означало жахливу, майже смертельну, поразку. Аніта пригорнула дівчину до своїх грудей, гладила її по волоссю й спині, шепотіла заспокійливі слова, але разом з тим уважно спостерігала за відображенням у поверхні води. Готова була закластися — звідти за ними уважно спостерігали. </p><p class="stories-text"> «Пугу, пугу», — зустріло Аніту й Мар’яну в лісі. Раніше дівчата блукали хащами лише вдень: разок їздили на ягоди, разок на гриби, разок погуляти й покохатися, стоячи коло дерева, аби хоч десь не стримувати голосних стогонів. Але ніч, ніч то особлива пора, яка манила й жахала водночас. </p><p class="stories-text"> Спершу ліс нібито причаївся, спробував сховатися від двох подорожніх, поховати всі таємниці разом з собою. То тут, то там неждано з’являлися колючі гілки, тож дівчатам доводилося прикривати обличчя руками. Лляна сорочка Аніти порвалася, оголюючи лікоть, але та не звертала уваги — лише йшла вперед під впливом незнаної досі сили та вела за собою кохану. </p><p class="stories-text"> ***</p><p class="stories-text"> — Добрий день! — відгорнувши гілку, яка відкривала шлях до круглої, мовби такої ж вагітної, як і Місяць, галявини, дівчата побачили перед собою ошатно вбраного чоловіка. </p><p class="stories-text"> — Добрий день! Добрий день! Добрий день! — одразу ж рознесли птиці й позривалися-повскакували догори, лякаючись давно нечуваного людського голосу. Чоловік оголив білосніжні губи, театрально розкинув руки в сторони й вклонився — жодного слова не злетіло за цей час з його вуст. </p><p class="stories-text"> Підійшов до Аніти й простягнув їй візитку. «Добрий чарівник», — прочитала подумки, підняла погляд на незнайомця, той кивнув. Раптом на шматку паперу з’явився ще текст. «Ласкаво просимо на святкування!», — пробурмотіла собі під ніс і галявина засяяла різнобарвними вогниками. До вух долинула жива музика, чудове поєднання сопілки, кобзи й чогось дзвінкого, нечуваного людиною досі.</p><p class="stories-text"> Ляск! Добрий чарівник плеснув в долоні. Посеред галявини з’явився стіл. Тоді змахнув рукою і на ньому з'явилися надзвичайної краси святкові наїдки. Кольоровими цятками по столу розкидалися яблука й груші. На тацях лежали щедро присипані приправами м'ясні справи: м'язисті ляхи юнаків, фарширований шлунок, ароматне рагу з нирок. Десь збоку лежало, радше для прикраси, кілька голів найпрекрасніших дівчат села, на їхніх вустах зависла мрійлива й дещо наївна посмішка. А по центру жеврів символ кохання — серце, натерте оліями до сліпучого блиску, мовби його от-от дістали з молодих грудей.</p><p class="stories-text"> ***</p><p class="stories-text"> — Ти виконала завдання, обрана повелителькою ночі, — мовив він, схиляючись перед Анітою. — Хай ваше весілля стане окрасою свята Переходу! </p><p class="stories-text"> Мар’яна враз заціпеніла — вона познайомилася з подругою рік тому, але знала ніби все життя, як та могла приховати настільки страшну таємницю? Її тіло задубіло, вмить втрачаючи будь-яку пружність, а шлунок зсудомило — очі мертвих дівчат, спостерігали саме за нею. Навіть ніздрі неживого тіла, здавалося, здіймалися одночасно з її грудьми. </p><p class="stories-text"> Аніта повернула голову — її очі потойбічно сяяли, мовби були охоплені пекельним полум’ям. Кінчики пальців Мар’яни, що стискали лляну сорочку коханої, враз побіліли від заціпеніння. На спині з’явився холодний піт. </p><p class="stories-text"> — Це жарт? — перепитала, очікуючи телевізійників, які от-от повистрибують з усіх боків. Але цього не сталося, натомість галявина раптом сповнилася гамірного люду. Чорти й сатири, мавки й химери, суккуби й грішники з відрубаними руками, ногами, язиками, головами; рогаті, сохаті, наполовину випалені, десь загублені; низькі й високі, закривавлені й замурзані — тіла перепліталися одне з одним, святкуючи велике свято. То тут, то там мерехтіли вогники, додаючи інтимності й загадковості обряду переходу з літньої пори до осінньої. </p><p class="stories-text"> Аніта вхопила Мар’яну за кисть й повела за собою. Повалила на стіл. Притисла дівчину своїм тілом так, щоб вони зливалися воєдино. Зубами роздирала губи коханої, доторкалася вологим, тепер вже продовгастим язиком, не лише до піднебіння, а й до самого горла. </p><p class="stories-text"> Крик Мар’яни струсонув ліс — за мить зубами Аніта вчепилася тій в набубнявілий сосок. Кров затікала їй до горла, викликаючи хвилі оргазму по тілу. Обрана все сильніше заглиблювалася в тіло коханої, мовби намагаючись стати з нею одним цілим. Очі закочувалися від насолоди, з голови з’являлися роги, тіло вкривалося блискучою лускою. </p><p class="stories-text"> «Трісь», — новий крик ехом пройшовся галявиною, то ребро Мар’яни тріснуло в загострених зубах Аніти. Нарід, що водив хороводи навколо, схвально заверещав. Екстаз охопив все довкола, був таким сильним, що істоти почали роздирати пазюраками свої тіла, й стягати з себе шкіру, орошуючи траву кров’ю. Вони припадали одне до одного губами, насичувалися багряною рідиною, а тоді падали на землю, б’ючись в конвульсіях. </p><p class="stories-text"> Мар’яна намагалася вириватися, аж поки Аніта не торкнулася її серця. Обережно облизнула його довгим язиком, а тоді різко вирвала зубами з грудей й проковтнула, поки те ще пульсувало — очі жертви вкрилися туманною плівкою й заплющилися. </p><p class="stories-text"> — Хай прийме нашу жертву повелителька ночі! — закричав Добрий чарівник.</p><p class="stories-text"> — Хай живе повелителька ночі! — заверещав хор голосів. </p><p class="stories-text"> Свято продовжувалося. Світ повільно готувався до сну, а гості весело танцювали й кохалися, аж поки сонячні промені не загнали їх назад в закутки пекла.</p><p class="stories-text"> </p></p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>
</html>